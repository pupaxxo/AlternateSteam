<games>
<game name="Far Cry 3" desc="Romanzo di formazione, manuale di sopravvivenza, spietato e violento shooter ma anche e soprattutto omaggio totale all'Alice nel Paese delle Meraviglie. Questo e' Far Cry 3. Siamo di fronte ad un ritorno alle origini del franchise visto che oggi ci troviamo in un enorme arcipelago lussureggiante del sud est asiatico, un vero e proprio pezzo di paradiso ridotto pero' a inferno in terra, tra pirati, psicopatici, mercenari ed esaltate regine della giungla. Ma il cast non finisce qui, nel corso della lunga avventura altre persone incroceranno la strada del protagonista Jason Brody, mettendolo di fronte a scelte estreme, in costante equilibrio sull'orlo della pazzia.  L'incipit iniziale e' banale e inflazionato, ma lo svolgimento per nostra fortuna prende spesso pieghe inaspettate che deviano dal tipico canone degli sparatutto in prima persona. Jason Brody, suo fratello e un assortito gruppo di amici e amiche, sono in vacanza da qualche parte verso Bangkok, tra droghe, grandi bevute, frenetici balli e sport estremi. Da perfetti turisti americani da film di serie B non si fanno mancare nulla insomma, ma quando lanciandosi col paracadute finiscono sull'isola sbagliata, quella dei pirati, la loro vacanza si tramutera' in un incubo, fatto di violenze, vessazioni e morte certa. Jason e' il perfetto antieroe, grazie al fratellone militare in congedo riesce a fuggire dalla prigione in cui Vaas, lo psicopatico capo dei pirati li aveva gettati, ma proprio sul piu' bello rimane da solo contro tutti e completamente digiuno di qualsiasi nozione su come sopravvivere in un luogo ben diverso dalle strade della California. Far Cry 3 parte da qui. Jason deve riuscire a salvare i suoi compagni e vendicare il fratello, e per fare cio' dovra' allearsi con gli abitanti 'buoni' dell'isola, in lotta proprio contro i pirati. La presa di coscienza del protagonista e' uno dei punti di forza del titolo. All'inizio Jason e' timoroso, impaurito e recalcitrante, vuole solo trovare i suoi amici e scappare via. Mano a mano che la storia va avanti diventa uomo, capisce che c'e' qualcosa di piu' in ballo e che ha un ruolo ben preciso nel destino dell'isola, e' insomma il prescelto, dovra' fare delle scelte difficili che lo segneranno profondamente. Una bella storia insomma, messa in scena in maniera piuttosto originale, narrata senza cali di ritmo e per certi versi inventiva, con personaggi memorabili ottimamente caratterizzati e ricca di colpi di scena, adulta e mai banale." icon="/image/fc3_icon.png" image="/image/fc3.jpg" cname="fc3"/>
<game name="Assassin's Creed 3" desc="Il momento tanto atteso e' finalmente arrivato: fra poche ore tantissime persone (altre no, dannata pratica italiana di rompere il day one) potranno mettere le mani su Assassin's Creed III, quinto titolo regolare di una saga che e' riuscita a ritagliarsi uno spazio davvero importante nel panorama videoludico, circondato da un hype che brilla ormai di luce propria. Ubisoft e' stata infatti bravissima nel creare personaggi carismatici, un mondo affascinante (e qui Roma-Firenze-Venezia hanno fatto la parte da leone) e abbracciare un genere sicuramente tra i piu' popolari in questa generazione di videogiochi. Noi abbiamo gia' finito il titolo nel corso di due settimane intense, analizzato a mente fredda e infine cercato di capire in che direzione sta andando questa fortunata saga. L'introduzione che viene proposta quando si lancia una nuova partita e' perfetta per dare una ripassata agli accadimenti che hanno coinvolto Assassin's Creed fin dall'inizio. La fine del mondo e' vicina con la fatidica data del 21 dicembre 2012 che si ripete insistente; Desmond Miles e la sua squadra sono pronti grazie alla Mela dell'Eden ottenuta in precedenza a scoprire cosa fare per scongiurare tale catastrofe.  Un'ultima barriera si frappone tra loro e la resa dei conti e quindi, archiviate le vicende di Altair e di un Ezio Auditore particolarmente caro agli sviluppatori, e' il momento di trasferirsi negli anni della guerra di indipendenza americana, per capire dove sono nascosti gli ultimi manufatti e la chiave per accedere alla verita'. Tra Boston, New York, la frontiera e qualche escursione ai Caraibi, il protagonista e' Connor, nativo americano la cui crescita viene spiegata nelle prime sequenze di gioco, una sorta di mega tutorial ben mascherato che introduce alle 'nuove' dinamiche di gioco, rende la storia piu' coesa ed interessante e traghetta la narrazione per tutte le dodici sequenze disponibili, inframezzate come sempre da sezioni con al comando Desmond Miles che fungono da collante per una storia che sta appassionando milioni di videogiocatori." icon="/image/ac3_icon.png" image="/image/ac3.jpg" cname="ac3"/>
<game name="BattleField 3" desc="A un anno dalla sua uscita nei negozi, Battlefield 3 continua a tenere incollati agli schermi i videogiocatori di tutto il mondo, grazie ad un comparto multigiocatore molto valido e variegato oltre che ad un continuo e ponderato supporto contenutistico che ha visto il rilascio di ben quattro DLC fino ad oggi, con un quinto e ultimo previsto per i primi mesi del prossimo anno. Se con Back to Karkand gli sviluppatori ci avevano fatto rivivere, sotto una nuova veste, alcune delle mappe piu' apprezzate di Battlefield 2 e con Armored Kill ci avevano permesso di ingaggiare scontri in scenari a dir poco sconfinati, con Battlefield 3: Aftermath la loro intenzione e' stata invece quella di espandere e approfondire uno degli scenari che fanno da sfondo alle vicende della campagna singleplayer. 
Come molti sapranno, o avranno intuito dalla mole di immagini e informazioni rilasciate nell'ultimo periodo, tutte le nuove mappe introdotte nel gioco hanno come sfondo una Teheran messa in ginocchio da un potente evento sismico. Le premesse per degli scenari unici e carichi di spettacolarita' sembrano esserci tutte ma, purtroppo, non tutte le aspettative sono state pienamente soddisfatte. " icon="/image/bf3_icon.png" image="/image/bf3.jpg" cname="bf3"/>
</games>
